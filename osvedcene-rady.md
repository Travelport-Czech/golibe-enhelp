# Osvědčené rady

Máme pro Vás několik rad, které Vám mohou přijít jako samozřejmost, ale přesto vřele doporučujeme se zamyslet, zda-li si Váš online někde zcela zbytečně nehází klacek přes cestu.

**Na chvilku se zastavte, podívejte se na Váš online a s čistým svědomím si bod po bodu odškrtněte, že máte vše v pořádku a vše je podle vašeho vědomého záměru.**

## Vyhledávač na stránkách

* **Prodáváte opravdu letenky?**

Podívejte se na vaši úvodní www stránku a vžijte se do vašeho klienta, který by si chtěl koupit letenku. Zjistí, že rezervace letenek vůbec nabízíte? Daří se to Vám?

* **Je vyhledávací formulář vložen správně?**

Zkontrolujte si, že je vyhledávací formulář vložen celý a je správně viditelný? Ne zřídka se stane, že není vidět tlačítko Pokračovat, nebo něco na formuláři nefunguje jak má. To pak zákazník nemá šanci, bez ohledu na to, jakou máte návštěvnost stránek. Zobrazuje se u vás vše správně?

* **Vidí zákazníci vše správně v nejpoužívanějších prohlížečích?**

Níže se můžete podívat na statistiku, jak jsou využívány prohlížeče. Statistika se může lišit podle země a měnit se časem. Rozhodně ale neuděláte chybu, pokud se zaměříte na 5 nejvýznamnějších prohlížečů a vyzkoušíte, zda a jak v nich zobrazíte své stránky včetně vyhledávače letenek. Pokud budete chtít přesné měření, jaké prohlížeče konkrétně Vaši zákazníci používají, nasaďte si na web nějaké měření jako například [Google Analytics](https://marketingplatform.google.com/about/analytics/). Vaši webdesignéři Vám s tím určitě pomohou a Vám to přinese možnost vážit přesněji ekonomický přínos vynaložených nákladů za přizpůsobení stránek všem prohlížečům vs. návštěvnost.

![Vyu&#x17E;it&#xED; prohl&#xED;&#x17E;e&#x10D;&#x16F;: Zdroj: https://www.w3counter.com/globalstats.php / August 2018](.gitbook/assets/image%20%2829%29.png)

* **Zobrazují se vaše stránky správně všem uživatelům?**

Dejte pozor na to, že pokud si dáte na stránky všechna možná měření a aplikace třetích stran na on-line komunikaci s klienty, natahování informaci z Facebooku apod. nemusí být vše dobře vyladěno a můžete se v některých případech vystavovat riziku, že pokud jedna z těchto služeb nebude zničehonic správně nebo dostatečně rychle odpovídat, může to zdržet načítání některých částí vaší stránky až o několik minut. Není to časté, ale může se to stát. Testujte tedy průběžně a zkuste i nějaký starší, pomalejší počítač, pro který bude bohatě ověšená stránka větší zátěž.

* **Je váš web responzivní \(zobrazitelný na mobilních zařízeních\)?**

Počet uživatelů, kteří vyhledávají na svých chytrých telefonech, stále stoupá. Jsou vaše www stránky přizpůsobeny, aby měl zákazník šanci na vašich stránkách něco přečíst a případně si vyhledávat letenku. V neposlední řadě vyhledávače jako Google hodnotí responzivitu jako velmi významný parametr a může to zásadně ovlivnit vyhledávatelnost vašich stránek.

![Vyu&#x17E;it&#xED; prohl&#xED;&#x17E;e&#x10D;&#x16F; na mobiln&#xED;ch telefonech: Zdroj: http://gs.statcounter.com](.gitbook/assets/image%20%285%29.png)

## Prodej letenek

* **Stihnou zákazníci rezervovat?**

Položte si otázku, kdy vaši zákazníci chtějí vytvářet rezervace. Jsou to pouze firemní cestující a zvládnou to v běžné pracovní době? Nebo jsou to jednotlivci, kteří chtějí rezervovat večer, nebo o víkendu? Velké množství jich skutečně rezervuje i v nekomerčních časech. V zaměstnání se podívají a rezervují večer, po dohodě s rodinou, nebo tehdy kdy budou mít více času plánovat cestu. Máte nastaveno omezení pracovní doby vaší on-line aplikace? Neztratíte klienty, pokud budou vědět že je aplikace obslouží jen někdy? Víme, že je to obtížné, ale pokud se rozhodnete mít na webu otevřeno 24x7, pak můžeme nastavit notifikace o tom, že se někdo vytvořil rezervaci, pokud je k dispozici platební brána, může zákazník zaplatit a automaticky si nechat vystavit letenku. E-mailová upozornění pak mohou chodit, jen pokud se nepodaří letenku automaticky vystavit apod.

* **Stihnou zákazníci zaplatit?**

Garance ceny je standardně v rezervačních systémech jen den a i když podmínky tarifu často hovoří o delším čase, může se cena změnit. Nebo vám airline ráda pošle do rezervace zprávu, že musíte vystavit letenku ihned. Nabízí se velmi oblíbené řešení nastavit termín vystavení na ihned, nebo do druhého dne. Ale pozor, nemáte-li on-line platební bránu, skutečně vám někdo stačí zaplatit hotově nebo převodem? Pokud ne, nevybere si jiný on-line?

* **Jak srovnatelné jsou vaše výsledky s konkurencí?**

S výsledky se dá různě nakládat, podle toho jakou máte klientelu. Můžete jim nabízet:

* kratší přestupy \(GOL IBE umožňuje nastavit maximální dobu přestupu na krátké a dlouhé tratě\)
* unikátní výsledky \(V backoffice GOL IBE můžete nastavovat výsledky navíc s konkrétní airline, přestupem apod.\)

V neposlední řadě je ale důležité kontrolovat zobrazované ceny. Není výjimkou, že vaše konkurence může mít různě vysoké servisní poplatky pro různé airline, nebo destinace. Tam kde mají například za odměnu dosáhnout nějakého množství prodejů, budou poplatky minimální a vy můžete zjistit, že do dané destinace neprodáte vůbec nic. Jste zákazníka drazí. Je to v pořádku? Děje se vám to?

* **Vyděláváte na provizích?**

I když dnes provize od leteckých společností skoro neexistují, stále zde jsou. Jen je třeba provize ve správné výši vkládat do rezervací. Nezřídka je to ale tak složité, že se to nedělá. Není to škoda? \(GOL IBE tuto funkci má, takže i velmi složité provize lze nastavit a ty se již samy budou kalkulovat pro vytvářené rezervace\) Vystavujete letenky bez provizí?

## Marketing

* **Vědí klienti o vašich stránkách?**

Upozorňujete na existenci prodeje přes internet? Pokud jen vystavíte stránky na internet je to málo na získání klientů. Než se prosadíte, trvá to a není to snadné. Neuvažujete o tom, informovat zákazníky v emailových podpisech, propagačních materiálech, nabídkách, potvrzeních, na vizitkách atd?

* **Máte věrnostní programy?**

Funguje to všude, tak proč ne v letenkách? GOL IBE má systém přihlašování zákazníků, evidenci data jejich posledního nákupu, exporty pro zjištění četnosti nákupů a systém pro nastavení speciální výše servisního poplatku pro přihlášené uživatele. Nešlo by to nějak využít a věrné odměnit speciálním servisním poplatkem nebo nějakou úplně jinou odměnou?

